DAN. 3, 56-57 123

1‚2; 62). Et qui talibus utitur adiutoribUS‚ se profitetur imparem
’ qui animi aestum sufficienter per se explicet, simulque desiderium
pandit ut quam amplissime ac copiosissime animi affectus i. e. hoc
loco laudes et praeconia Dei ab omnibus exprimantur. Merito autem
advocantur ad Dei encomia res quoque inanimatae. Nam et sacris li-
bris docentibus et ipsa ratione ostendente res illae in se exhibent et ’
testantur virtutem, gloriam, benignitatem Dei, uti eximie habetur in
Ps. 18,1 seq. lob 3636 seq. 37,1-39,30. Sap. 13,5. Eccli. 4:3‚1 seq.
Rom. 1,19. 20; cum itaque sint vera quaedam divinae maiestatis ma-
nifestatio eiusque laus et testimonium, ex quibus homo ad cognitionem
et cultum Dei invitari et adduci debeat, quid magis'ipsa natura duce
suaderi videtur, quam ut homo has ipsas res in quibus vestigia divi-
nae gloriae deprehendit sibi adiungat socias ad Dei laudes concinen-
das et pro animi ardore illis omnibus vehementer acclamet ut inces-
santer hymnos Deo persolvant? Cuius rei praeclarum exemplum
habetur in fine libri psalmorum Ps. 1148-1503 idem habetur in hoc
cantico ν. 57-90. Quare simul cernitur quam excellens Dei celebrandi
ac precandi formula istis canticis contineatur et quam apte haec car-
mina inserta sint officio ecclesiastico, ita ut qui ad illud recitandum
tenentur hac compellatione creaturarum omnes reserant ad ultimum
earum finem, ad Dei laudem, Deumque ipsum summo quo possunt
modo laudent et praedicent. ,

Hymnus autem ita texitur, ut primo omnia Dei opera ad laudem
Dei admoneantur celebrandam, dein singula invitentur : coeli et quae
sunt sub coeliS, terra et quae illam implent, homines, Carminis con-
spectum hunc praebet S. Hier. .· « generali laudatione praemissa quod
omnis creatura debeat laudare Dominum , in consequentibus per par-
tes ,singulas cohortatur angelos et coelos», aquas atque virtuteS, so-
lem et lunam , imbrem et rorem , spiritum, ignem et aestum, frigus
et cauma et cetera quae longum est texere , ita ut fontes quoque et
maria et cete et volucres bestiasque et pecora ad laudem Domini pro-
vocet et filios hominum et post omne hominum genus lsraelem, et
de ipso lsrael sacerdotes et servos Domini, spiritus animasque iusto-
rum, sanctos et humiles corde, et ad extremum Ananiam, Azariam,
Misaelem, qui ad laudem Dei praesenti beneficio provocantur. Omnis
autem creatura non voce, sed opere laudat Dominum, quia ex crea-
turis consequenter creator intelligitur et in singulis operibus atque
effectibus Dei magnificentia demonstratur ». Ordinem ac seriem car-

minis Sanct. quoque bene describit.

ι( Cum hoc sit cantici institutum, ut omnium creaturarum ad laudandum

