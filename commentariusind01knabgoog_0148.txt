136 DAN. 3, 98

quia revera somnio quodam prophetico ipse suam sortem sibi indicari
divinitus expertus est3 praeterea morbus ita praedictus et coelitus in·-
ssictus postea ab adulatoribus vel ab iis qui omnia in laudem regis et.
suae gentis vertere gestiebant, tamquam afflatus quidem divinus quo
rex esset correptus repraesentari potuit. Alterum quod in ista fabula
singulare est, in eo consistit quod adversario illi et hosti venturo prae-
cise illam imprecatur poenam ‘quam ipse subiit. Num fortuito mythum
hunc ‘excogitatum esse dicemus? Nonne propius adiacet subesse ibi
rei olim factae memoriam, verum id quod in proprio rege ignomi-
niosum videbatur ita esse demum transmutatum , ut rex id imprecare-
tur adversario‘? Tertio denique notandum est dici παραχρῆμα ἠφάνι-

στο : repente disparuit ; id quod cum rex amentia illa subito corriperetur,
subditis suis extra aulam regiam degentibus ita videri necessario debuit..
Hoc saltem aequus rerum existimator concedet narratione Danielis sup-
posita quid fabulae illi apud Abydenum subsit facile deprehendi, ne-
que minus quomodo ex eventu illo fabula sit exornata.

Praeterea mentione haud indignum est quod Opperc (Expedition en Me-
sopotamie I p. 187) proposuit et quod aliis quoque haud improbabile vi-
detur. Neriglissor enim, gener Nabuchodonosor regis et post Evilmerodach
rex babyloniuS, patrem suum Bel-zikir-uskum, in monumentis publicis
vocatvregem Babylonis At nullibi eius pater in serie regum babyloniorum
recensetur; ex altera parte nequit assumi sine ullo fundamento ei a filio
summum attribui imperium quod olim tenuerit. ld autem eum tenuisse
usurpatione ‚ cum Nabuchodonosor regni gubernacula adeo firmiter tracta·
ret, non est probabile. Unde res commode ita expeditur, ut dum Nabucho—
donosor morbo erat correptuS, regnum administrasse dicatur; inde enim
explicatur cur a filio eiusmodi titulo potuerit ornari et cur in serie regum
tamen non annumeratus sit. Addi potest aliquibus probabile videri istum
Neriglissor vel Nergal-sar-usur esse eundem, de quo Ier. 39,3. 13 (hebr.)
et qui rab-mag princeps magorum vocatur (cf. G. Bawlinson‚ History os
Herodotu5‚ I p. 42& HommeZ, Geschichte Bab. und Assyr. p. 777). Iam ex
Berosso scimus Chaldaeos i. e. magos post mortem Nabopolassar patris ⁴
Nabuchodonosor usque ad adventum Nabuchodonosor regis administrasse
res imperii (καταλαὸὼν δὲ τὰ πράγματα διοικούμενα ὑπὸ Χαλδαίων); unde proba-
bile est etiam tempore amentiae regis magos nomine regis gubernasse vel
principem magorum ad regni gubernacula tractanda accessisse. Neriglissor
autem erat princeps magorum; quare probabile est eius patrem in eadem
fuisse constitutum dignitate; quare ut talis gubernabat nomine regis et
regio titulo a filio honoratur. Quae coniectura probabilitate haud-carere
videtur. Quidquid autem est, id saltem efficitur ex historia nihil colligi posse
quod narrationi de regis insania iure opponatur, potius indicia quaedam
reperiri quibus comprobetur. Inter ea indicia vero non erit computandum ·

 

