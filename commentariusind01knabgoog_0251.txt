 

DAN. 9, 24 5239

exsistat sanctissimum, Dei spiritu impletum et consecratum quod in se
perfectissime exprimat illud cuius figura et umbra vetus fuerit sanc-
tuarium. Unde novum quoddam templum sanctissimum quod sit eri-
gendum et unctione sacra consecrandum menti prophetae proponitur.
Est haec ultima promissio in ista serie ; quare sicuti reliquae progressu
quodam et incremento ad bona assurgunt maiora, ita in hac maxi-
mum contineri bonum facile concluseri5‚ et quemadmodum in ista
serie promissio subsequens in se continet antecedentem eamque am-
pliore bono includit atque perficit, eodem modo hanc ultimam reliqua
omnia in se comprehendere eaque ad perfectionem adducere, quasi
α priore merito exspectaveris. Atque ita est.

Isto enim membro primo et per-se in memoriam revocantur alia
. prophetarum oracula, quibus Deus peculiari modo in populo novae
theocratiae quasi in suo sanctuario inhabitare dicitur et quibus excel-
lentissimum novi foederis sanctuarium ita describitur, ut tota theo-
cratia nova designetur eo modo quoin vetere designatur ipsum sanc-
tum sanctorum. Ita v, g.1s‚ ἴι,5; et creabit Deus super omnem locum
montis Sion et super coetum eius nubem per diem et fumum et
splendorem ignis flammantis in nocte, super omnem enim gloriam
protectio; et ler. 3‚17: in tempore illo vocabunt Ierusalem solium
Domini ; et Ez. 37,26. 27: dabo sanctuarium meum in medio eorum
in perpetuum et erit tabernaculum meum in eis et ero eis Deus et ’
ipsi erunt mihi populus3 atque hoc sanctuarium Ezechieli quoque in
visione ostenditur et hoc ita inter alia describit, ut omnis terminus
domus in summitate montis circumquaque sit sanctum sanctorum 43,
12. Vide quae de istisl ocis in commentariis notavi. Ex hisce igitur
oraculis patet etiam Danieli hoc loco manifestari fore ut templum
sanctissimum, habitaculum Dei, unqacur. Sed a q'uo‘? tabernaculum
seu habitaculum Dei prius foederis veteris unctum est iubente Domino
et consecratum a Moyse servo Dei (Ex. 30‚25 seq. ῐιο,9. Lev. 8‚10);
sed si de unctione sermo fit quae tempore messiano futura est, ea fit
ab ipso Domino et confertur in eum qui est novi foederis mediator Ps.
3⁷43. Is, 61,1. Quare templum illud sanctissimum ab ipso Domino
unctum iri ‚ id est Spiritu Domini iri consecratum et impletum omnino
sequitur. ln quo autem quaeremus ipsum illud Dei habitaculum no-
vum et sanctissimum? Si respicimus Ps. Ιιὶι,8 et Is, 61,1‚ dein ea quae
de novo Dei sanctuario prophetae priores vaticinati sunt, et si ipsius
impletionis in novo foedere rationem habemuS, istud sanctum sanc-
torum a Deo unctum est ipsa Christi Ecclesia , corpus Christi mysticum
cum capite ipso qui est Christu8‚ est ipse Christus quatenus Ecclesiam
tamquam corpus suum mysticum effo‘rmat. Haec enim Ecclesia est Dei

